# -*- mode: mandoku-view; -*-
#+TITLE: 滄洲塵缶編
#+DATE: 2015-08-25 00:04:22.654837
#+PROPERTY: ID KR4d0322
#+PROPERTY: BASEEDITION WYG    
#+PROPERTY: JUAN 卷三
<pb:KR4d0322_WYG_003-1a>¶
欽定四庫全書¶
　滄洲塵缶編巻三　　　　宋　程公許　撰¶
　　四言古詩¶
　　　明禋進戒詩¶
　　　　臣公許言伏覩皇帝陛下改元端平躬親政¶
　　　　事之三禩大饗明堂以報以祈竭情致敬先¶
　　　　期格於道祖即以是日齋太廟詰朝薦祼月¶
　　　　星明穊乾坤清夷逮玉輅言旋齋宫都人夾¶
<pb:KR4d0322_WYG_003-1b>¶
　　　　道瞻望天顔晬穆嘉氣扶輿中夕雷雨交作¶
　　　　於乘輿未興之前而小霽於降神盥奠之際¶
　　　　意者雨露風霆無非所以為教皇皇帝后於¶
　　　　吾君顧歆警戒其仁愛之至歟熙事告成聖¶
　　　　心加惕詔有司郤步輦輟班賀免御樓所以¶
　　　　敬天威銷眚沴祈祥也後四日申詔避殿減¶
　　　　膳孚號告廷以禮拜罷明智天運威斷神謀¶
　　　　列辟退朝舉笏相慶不期乾道淳熙之氣象¶
<pb:KR4d0322_WYG_003-2a>¶
　　　　復見於今臣列屬奉常預觀容典深惟陛下¶
　　　　欽畏圖治之心凡百臣子當知所以將順規¶
　　　　戒效塵露於海嶽謹倣周頌敬之之義撰成¶
　　　　明禋進戒古詩一章凡二百四十六句繕寫¶
　　　　進呈懇懇精忠惟陛下裁赦¶
於赫圓宰視聴自民惟聖能饗非德莫親乃眷炎宋受¶
命以仁十有三葉涵海毓春德厚流光施及吾君厯數¶
有歸兆協大横性篤孝恭天縱睿神思皇帝統積累艱¶
<pb:KR4d0322_WYG_003-2b>¶
勤譬彼菑田是播是耘遺大朕躬曷其敢寧嗣訓九年¶
端拱嚴宸權綱復歸如日宣精姦憸投荒耆哲揚廷與¶
物更始三載惟寅宗祀戒期厯吉中辛孚號萬方以肅¶
先庚飭我玉幣潔我粢盛秋霖淫泆俄浹六旬法宫祇¶
懼䖍祈百靈爐沉未燼如谷應聲飈籟號起霧祲歛昏¶
凡百執事肄習彬彬戊辰齋居彌竭精純昧旦盛服天¶
仗肅陳爰趨殊庭溯瞻九閎眷我道祖凝神窈𡨕濬發¶
靈源流福無垠旋蹕清廟感惻蒿焄端冕對越秉心著¶
<pb:KR4d0322_WYG_003-3a>¶
存暨入禰室有涕其零僾若有見愾如有聞景緯陸離¶
瑞靄輪囷乃備法駕玉&KR0756;金輪蒼龍載驅和鸞鏘鳴黄¶
纛晅晝翠㽔梢雲還復齋寢以須肇禋重屋啓邃八牖¶
徹扄秸席純敷蠟炬交熒金石森列豆籩苾芬有雨其¶
&KR1480;激電震霆先事以戒升奠而停皇心益祗惕若持盈¶
上帝降鑒富媪式憑二后嚴配五帝侍軒陛級陟降食¶
飲樂欣禮儀既備廷列九賔宣㫖輟賀免御端門天降¶
威靈寧不震驚省咎宸扆肆眚八紘相古肆祀酒冽牡¶
<pb:KR4d0322_WYG_003-3b>¶
騂託物薦忱惟徳之馨玉帶之圖奉髙所營蓋苐圜水¶
入自崑崙辯説踳駁舛厥本源若稽皇祐裁自帝尊合¶
祛參侑不凟不煩維時泰和穆穆迓衡尚勞聖慮抑加¶
鴻名制詔辠已千古日星(皇祐手詔引咎頃者星躔舛/厯水旱沴和人適洊饑物非)¶
(備順方軫納蝗之/念彌興罪已之懷)其在於今履運艱屯經躔錯度水旱¶
洊臻寇盜䖍劉公私窶貧國論轇轕政條放紛所宜急¶
急補壊支傾皇帝明哲問學日新䕫䕫翼翼是究是詢¶
廣内九重方丈八珍采翠昡轉尊罍溢醇皇情泊然堯¶
<pb:KR4d0322_WYG_003-4a>¶
采若顰沓來封章敷列典墳旰不遑食坐或達晨雖躬¶
其劬未凝厥勲因饗而思咎證之頻天誘帝𠂻躋之乾¶
淳天啓神斷旋乾轉坤抵龜蔽志敡號列紳若古有訓¶
股肱惟人進退以禮艱哉選掄匪余則私弛弛必更皤¶
皤一老為世重輕毋徐其驅擾我心旌奚蠹莫理奚墜¶
莫撑孰枉而陟孰賢而湮孰道之同而返丘園遲汝之¶
來秉我化鈞莫莫葛藟芘其本根有來贊祼麟趾振振¶
時庸展親金帛脤膰慨昔急難在原脊令豈不爾矜義¶
<pb:KR4d0322_WYG_003-4b>¶
或奪恩盍考故實以厚人倫言路之闢公論以信誰窒¶
其來嵗乆積堙亦既疏瀹源清則亨毋厭其鯁而其佞¶
言藥石我愛醪醴我醒好惡之岐治忽以分民亦勞止¶
魴尾其赬託之守宰爾撫爾循邊以警聞皇皇算緡吏¶
縁為姦星火急征慨彼嘉殖耗於螣螟戢貪禁苛前令¶
蓋申祁祁中原百年荆榛天狼耀芒較昔則獰摲我邊¶
關殱我邊氓汔可小休亦人之情儻得少暇修其政刑¶
毋寧翫愒以縦鯨吞維是四端急甚救焚天何言哉警¶
<pb:KR4d0322_WYG_003-5a>¶
戒諄諄仁愛之心與父母均皇帝曰咨爾公爾卿其左¶
右我以經以綸鼎雉申儆中興有殷雲漢懼災王化復¶
行維思無邪負扆有銘敢不參倚日省吾身我闕汝規¶
毋我逢迎淵氷虎尾始終一誠神示神考寧不我聴百¶
臣司蕝䖍恭駿奔跪誦祝冊如帝其聆式稽周頌進戒¶
九閽敬之敬之毋圮於成海深岳崇不廢㳙塵圖易於¶
艱渝險而平天錫帝壽如古大椿天祚景運萬億子孫¶
臣雖不敏知力於文泚筆以俟矢歌維清¶
<pb:KR4d0322_WYG_003-5b>¶
　　五言古詩¶
　　　逰靈隱寺¶
夙好在巖壑强持縛纓簮野性當奈何惝恍如驚麕京¶
華百萬家&KR0766;&KR0766;瓦疊鱗海氣蕩煩暑作威凌轢人湖山¶
招我來九里松風清稽首靈鷲山西瞻目若營云何一¶
峯碧飛來如羽輕俗見囿畛域達觀𣺌沙塵不見毗耶¶
離示病老浄名古掌斷世界猶如陶家輪竺慧去不返¶
雪猿呼莫聞斯言誰與證萬壑空煙雲老禪法龍象談¶
<pb:KR4d0322_WYG_003-6a>¶
塵紛縱横萍蓬萬里外繾綣猶鄉情齋盂乳鋪玉茗椀¶
花糝瓊兩腋扶清風取意巖壑行冷泉掬清泚五峯凌¶
峥嶸真賞味無味内觀湛空明可能一枝笻雲水自由¶
身永愧隱峯老勇決拂衣巾¶
　　　連日快晴登金華菴觀大面諸峯¶
齋心謁殊庭異境目力眩積隂疑漏天媧石誰與錬列¶
仙喜我至一笑晴景現絮雲斂太空螺翠敞大面正位¶
儼宸極羣峯拱星弁煙雲互吐吞草木鬱葱蒨錯磨金¶
<pb:KR4d0322_WYG_003-6b>¶
碧麗襞積霞綺絢平生飫㸔山及兹頗創見常聞西城¶
君承詔通明殿玉虬層空來寳室仙境擅真侣萬五千¶
朝夕侍㳺燕凝神杳渺間稽首瓣香薦倐㸔碧瑤岑坌¶
起白雲片溟涬含一氣瞬息閲千變意恐大隗迷或作¶
巨鼇抃仙者奚異人豈忍為獨善利欲膏火熬是非蠻¶
觸戰持是以求仙何異沙作饍吾身信浮漚世事如掣¶
電本來一晶明初不假方便隨縁聊爾耳可使為物轉¶
寸田須鋤耘老屋亟營繕行迷及未逺補過以無倦飈¶
<pb:KR4d0322_WYG_003-7a>¶
㳺如有聞印我本誓願他年童初館或可備精選¶
　　　古碑塔寺改律為禪鄉大夫招凌雲智禪師主¶
　　　法席規模就整侯丞用晦為賦揭章和者成軸¶
　　　書來索和¶
智禪生峩下稚齒希空門落髪受具戒持鉢巡諸村有¶
如摩尼珠烱然古井渾又若大明鏡不受塵垢昏衰世¶
不見理窺天於覆盆誓將昌祖道特用報佛恩得法歸¶
燕社閉口不復論眷言古叢城往事空劍痕誰規此浮¶
<pb:KR4d0322_WYG_003-7b>¶
屠峻極壓厚坤意令五濁海親見兩足尊末法禆販盛¶
遺教髣髴存破律㑹十方有詔下九閽法席遴厥選爐¶
香冷復温竪拂集龍象催粥吼鯨鯤能使幽衢&KR0661;豁開¶
若木暾空花眩俗眼孰辦牢脚跟斯道許津梁如天柱¶
崑崙施金方山積巧匠猶水犇請以六度法為㧞六欲¶
根諸君快説偈羣魔驚禠䰟何時共峻陟層霄疑可捫¶
勿謂蟹井小可敵鯨海吞¶
　　　投龍寳室洞天過延慶觀訪王倅共父劍峯精¶
<pb:KR4d0322_WYG_003-8a>¶
　　　舎¶
璧簡薦寳室襟裾馥旃檀眷言石交舊可憚脚力酸層¶
崖一劍裂隂壑千古寒數椽棲泬寥小樓面巑岏風穴¶
激虎嘯石洞掀龍蟠(共父開一風穴并鑿開一/古洞之中得小蛇如筯)是日朔¶
吹慘舞空雪花漫開尊聊暖熱芼蔬勸加餐心事喜我¶
同晤言藹清歡欲去有餘戀小駐捜奇觀評畫過神品¶
誓鬼猶故壇君家古叢城甲第十畝寛胡獨嗜幽寂而¶
樂兹考槃戍邱漸相廹住山殊未安春風動倅馬雲霄¶
<pb:KR4d0322_WYG_003-8b>¶
挿雙翰儻念猿鶴怨無多貪熱官¶
　　　羅僊宫道士留午飯後徧覽山中佳景三十六¶
　　　峯羅列几席夜雨達旦客枕甚清¶
老樹萬安驛古井羅真山玉虬五雲車僊翁此往還雲¶
蹤乆不刓汎景疑可攀憶昔摛藻頖題詩揭松關(此指/羅江)¶
(縣真/宫事)抱琴唐昌來快晴春物妍截竹倚伶俜引袂飛褊¶
褼厯階一稽首為我展笑顔善救無棄物廣度隨有縁¶
殊庭遥相望異關非浪傳道士多野朴山肴親潔蠲披¶
<pb:KR4d0322_WYG_003-9a>¶
榛為前導㪺酒勤欵延墨池鑑寒藻書臺滃非煙所著¶
何隱帙乃忍慳不傳空餘六六峯可想格筆椽最憐覆¶
盂亭秀出層巒顛周遭碧霞嶂莽蒼雲海連酒囤擬泂¶
酌花坪夐連娟暝色阻窮探夜雨得佳眠塵縁一相悞¶
凡骨何當僊雲霞豈不戀簡書當趣旋神丹夜澗火青¶
藜洞中天僊翁如㸃頭未忍甘棄捐¶
　　　過金堂迂路登三學山李八百仙人道場¶
失脚塵土窄謁歸旬朔暫迂徑欵名山攀險得幽翫平¶
<pb:KR4d0322_WYG_003-9b>¶
川開靄杳長江逺疎散驅車松柏隂闖戸風日淡棲居¶
規制古殿壁丹青暗(樓制極古而工夫精/麗殿壁畫皆唐人作)仙翁李八百¶
曽舉陟霄漢遺跡古未陳見我若笑粲靈液噴幽嵒枯¶
楠茁新幹(皆山/中事)黄冠肅延勞緑茗勸澆灌飢腸殷雷蟄¶
塵慮忽氷泮碑閲唐隸遒詩為處士歎三生學精苦一¶
日升汗漫(觀中唐碑最多有處士送崔鍊師詩刻石存/焉三學山據碑刻中所載以李八百仙人三)¶
(生學道乃登仙/故以三學為名)我豈無宿縁心猶憫世難思見甲兵洗¶
永息氈毳悍王度式金玉民勞㧞塗炭翛然一儒腐不¶
<pb:KR4d0322_WYG_003-10a>¶
自省疎緩强令事馳驅終覺窘羈絆何當脱屣去託跡¶
煙霞伴宫洞吟歩虛丹經嚴静觀太初以為鄰巧厯那¶
可算松風天末來為我發永歎¶
　　　擬古二章¶
剛風軼飛浮叢霄隱寥濶其上仙者家俯世塵漠漠慨¶
我志逺逰幽思無與豁披雲一長嘯曽舉騎轇轕整袂¶
謁靈君授我一丸藥侍宴旬始宫從逰紫虛閣琅函閟¶
道帙許我抽玉鑰𤣥期記三生廣度有夙諾世氛日澒¶
<pb:KR4d0322_WYG_003-10b>¶
洞帝念慘不樂願借萬里風從君駕鸞鶴鞭雷揮斗柄¶
䕫罔併縶縛掃清六合塵景象囘閶闔帝命不可稽侍¶
晨司校録永刼保澄明何問癡仙愕¶
霜英濾雲母月華吐幽魄濬房鎖葳㽔弄杼夜咿軋天¶
寒日苦短篋不貯寸帛嬋娟空自妍襟袖無乃窄停機¶
掩孤嚬欲歌心已咽積此萬縷工織成苧羅白蹇修來¶
何時復關滯塗轍女無終不嫁謹勿昧所擇忍寒青瑣¶
窻熏麝翠羅幙粲粲雙明璫團團雙白璧稚齒昔所娛¶
<pb:KR4d0322_WYG_003-11a>¶
翫之不能斁春風蕩繁囿觸眼㑹良匹擷芳索幽占兩¶
美斯有合及兹嵗未晏為君媚芳澤¶
　　　人頭山肅謁石壁清源真君像¶
人頭接劒門濯濯危髻綰一峯表獨立層崖平若剷有¶
一偉丈夫逺莫辨眉眼異聞騐清源竒質自天産三生¶
舊縁契邂逅一笑莞江流怒未平父功子其僝坐令老¶
鼃縛笑㸔離堆鏟陸海擅兩川利百倍㶚滻神聖杳難¶
詰事或載編簡明德逺矣哉椒漿酌盈琖¶
<pb:KR4d0322_WYG_003-11b>¶
　　　鹽亭登髙山廟¶
曉馳光禄坂暑憩鹽亭縣嵳峩山疊雲窈窕溪横練長¶
憐少陵叟浪走天涯徧耿然憂國心甘作忍飢面世難¶
今畧平軍行余後殿憑髙慨往哲欲去有餘戀¶
　　　景行堂¶
斯文一綫流伊川師弟子萍梗記經行丹青肖容止升¶
堂如有聞虛心探厥㫖毋與時俗競溺心於口耳¶
　　　貫道堂¶
<pb:KR4d0322_WYG_003-12a>¶
道秘不可傳非文無以貫君㸔聖畫易風行水上渙誰¶
令鞶帨工能使雅鄭亂六經日麗天諸子雲霧散¶
　　　逢源堂¶
務學有彛訓左右逢其原後生巧穿鑿末派迷本源世¶
不有先覺誰當警羣昏佩衿來于于千古師道尊¶
　　　卧龍亭¶
隆中抱膝吟意豈慕聞達翻然起潛蟄了不愆宿諾廢¶
興渠有命忠直理難奪出處士所重羞死荀文若¶
<pb:KR4d0322_WYG_003-12b>¶
　　　小亭¶
道義日羣居閒暇一㳺息小亭擁芳榮長江鑑空碧風¶
雩不盡春庭草有生色習學自孔氏深體而黙識¶
　　　題枕帶雙流閣¶
層樓架蒲牢其下表奇觀江連内外流山列逺近案烽¶
火日平安煙霞奉娛翫蔽芾南國棠挺特九秋幹¶
　　　圓嶠¶
羣峯最髙處一席如鏡平煙霞敞松牖風月棲茅楹仙¶
<pb:KR4d0322_WYG_003-13a>¶
姑紫綺裘飛步白玉京揮手一長嘯四海風塵清¶
　　　水雲天¶
樓臺錯圖畫髙低各雲煙小車倦登覽危欄且囘旋滄¶
波納暝色溟濛同一天此中有真賞題詩謝雕鐫¶
　　　解纜凌雲快晴¶
淫雨三月賖㸃篷今夕止蕭晨企璇漢微雲散霞綺鴨¶
緑澹不波腝翠浄如洗吾行及端月餘寒未云已何以¶
寫幽情無多佳句子¶
<pb:KR4d0322_WYG_003-13b>¶
　　　舟行過昭化望逺山秀色柬幕中諸文¶
劍北山巑岏刺眼亂矛㦸煙雲借光景稍覺含秀色倚¶
檣寄遐瞻慨我三友益有懐無與晤掻首暮雲碧¶
　　　重陽陪諸鄉丈逰水樂洞過風篁嶺龍井張飲¶
　　　觀兩蘇仙辯才法師像晩憩楊家梅園歸路小¶
　　　雨¶
凛秋天氣佳令節天賜沐客居意莫展勝賞諾已宿風¶
澹湖不波霧斂山更簇畫舫厭囂喧筍輿恣追逐閒尋¶
<pb:KR4d0322_WYG_003-14a>¶
水樂洞嵌空韻琴筑煙雲互吞吐臺館適涼燠非無人¶
力勝亦自天巧足側步滑青苔醉面爽飛瀑風篁轉幽¶
徑龍井鑑寒玉黙堂定未起清風誰與續四海兩仙翁¶
三生縁契熟定知明月夜屐響答空谷歸路取名園移¶
尊屢更僕凍雨不成泥騶騎未須趣峨岷渺何在萬里¶
勞逺目安得天瓢翻盡把邊塵沃文昌徳宏毅承㫖氣¶
肅穆温雅奉常卿忠憤膠庠博宫講静有儀正字竭忠¶
告而我贅其間自省羞樸&KR0554;明堂索桴棟底用采巻曲¶
<pb:KR4d0322_WYG_003-14b>¶
平生邱壑姿本不耐羈束撫事長鬰陶臨觴轉顰顣故¶
園俯大江繞屋藝嘉木何以娛嵗晩籬落森杞菊糗糧¶
幸有儲那不返耕築¶
　　　同王萬里山行¶
邂逅非宿期意行得奇眺三生湖山縁青眼不改舊飛¶
榜漾湖光躡屐梯雲嶠玉立緱嶺仙灑落我同調冲懷¶
寄寥濶塵外恣吟嘯眯目東華塵誰識此中妙吾儕骯¶
髒資如痼不可療溷溷渠得知不自恥牛後已矣毋復¶
<pb:KR4d0322_WYG_003-15a>¶
言恐貽水仙笑¶
　　　次李晉仲同逰南巖韻¶
風林舞霜葉野水收寒溪旭日愛清美良友欣招携近¶
逰南巖麓逺躡樵人溪世未變野處地已呈榱題錬石¶
既有穴補天亦餘梯仰睇磴可涉窮擇日從低窅深有¶
神䕶險絶令心悽我歸期再出後㑹豈終暌第膺三接¶
寵未許尋髙棲¶
　　　晉仲文學淵邃方為朝陽鳴鳳僕所次前韻及¶
<pb:KR4d0322_WYG_003-15b>¶
　　　之而洊賜佳章招隱敢再次韻以反之以資他¶
　　　日重㑹一笑¶
丈夫為世用釣築辭巖溪不用身徇道固可巻而攜侃¶
侃紫陽翁不踐桃李蹊淳熈用不終歸途此留題坐令¶
南巖髙萬丈誰能梯倘止論兹山僅亦培塿低今如峴¶
首碑千載令人悽我輩何適莫但觀道合暌鳥獸不可¶
羣仲尼非棲棲¶
　　　逰涪州北巖¶
<pb:KR4d0322_WYG_003-16a>¶
恭惟同出自斯文其在兹白衣帝王師古聞今所疑慘¶
澹涪江濱煙雨寒無炊一編洗心易後學之蓍龜學禪¶
譙夫子窺牆胡不麾兹道貫三極何曽限籓籬柱史接¶
武來相望幾何時舊隱勤汛掃大書挺雄奇江山著羈¶
臣千古同一悲渠自氣浩然何成復何虧髙堂儼遺像¶
寳墨鐫豐碑往者不可作掻首空涕洟蕭蕭北巖松悠¶
悠我之思¶
　　　和江平叔逰無為山詩韻¶
<pb:KR4d0322_WYG_003-16b>¶
夙嗜一邱壑誓言苦難踐夢踏西山雲陟降原復巘世¶
紛不可耐道根日以淺永愧龕中定三歎涕如霰君從¶
柯山來行盡蜀山險不憚屐齒蠟恣襞蘭亭繭毫端花¶
五色優曇時一現翛翛塵外趣厯厯眼中見人生歡㑹¶
少搏沙隨手散何以慰瞻思英詞展黄絹¶
　　　自道場山至何山讀故人洪舜俞内翰詩刻追¶
　　　和¶
褊性不諧俗泛梗歸無家故人右扶風雙旌擁崇牙欵¶
<pb:KR4d0322_WYG_003-17a>¶
門及暇日褰裳躡飛霞維南古道塲諸天集毗耶巍撑¶
鳳騫舞岌起龍騰拏坡仙舊詩刻清芬郁天葩雲表塔¶
標峻具區颿影賒萬象森湊泊窮探忽谽谺金輿度窈¶
窕(何山一/名金輿)翠幄巧蔽遮昔賢此幽棲禪扉寂無譁蕭爽¶
萬竿竹芬甘一甌茶清泉茁蘭茗黄粉飄松花意疑人¶
境外身漾天漢槎浮生能幾何騖智那有涯神龜寳巾¶
笥曳尾寧坳窪所嗜在閒曠何心事雄夸洪崖石交舊¶
嵗晩蔗境佳心源秋水澹藝苑春容奢冢上木遽拱海¶
<pb:KR4d0322_WYG_003-17b>¶
山棗如𤓰今古一轉燭聚散猶搏沙暮江趣浮鷁城樹¶
喧棲鴉願言借一窻爐香繙楞伽¶
　　　連日駐白帝城懐古感事閲陸放翁詩集追和¶
　　　其韻¶
益以搤為國前後闢兩門劒棧徑偪側峽江浪崩犇盤¶
礴六十州奠位西南坤天險豈輕設參旗寧易捫我行¶
當嚴冬岸沙髙漲痕絶壁走猱玃深潭伏鼉黿東逝注¶
滄海西來非一源相傳石筍三下接灔澦根長懐草廬¶
<pb:KR4d0322_WYG_003-18a>¶
公受遺龍準孫志節局不展德義深可尊矧伊躍馬壯¶
得與同日論形勢今猶昔世故難為言撫事重感慨遐¶
瞻莽塵昏空餘瀼西東未泯氷雪䰟臘殘春意動清波¶
躍河豚撾鼓趣下峽渚宫同一尊¶
　　　中元節日登舟赴官巴西兄姪偕親友追送三¶
　　　十里乃别相顧悽黯舟行得此詩以寄¶
隨牒倦塵土歸夢長紛紜及歸嵗阻飢負米良艱勤細¶
摹食粥帖長歌送窮文忽捧毛生檄往擷魯宫芹元方¶
<pb:KR4d0322_WYG_003-18b>¶
與猶子念我當離羣折柬期諸彦褰裳集江濆追送三¶
十里酒炙羅繽紛夜航語達旦摻袂俄夕曛汀蘆黯囘¶
首風萍悵輕分時危事逺役所遇無一欣元戎調新律¶
笑談静邊氛容我坐無氊峩冠誦皇墳采蘭勸加餐伐¶
木友多聞諸君志姱修未可恬耕耘努力崇令猷時來¶
皆青雲¶
　　　弔齊齋先生尚書文節倪公¶
　　　　公以正學清文精忠讜論為先朝名侍從玉¶
<pb:KR4d0322_WYG_003-19a>¶
　　　　色山立百壬望而沮懾故身退而名益髙浮¶
　　　　玉山碧浪湖吳興勝處規創書院來往宴娛¶
　　　　雅慕雪堂老僊亭館皆摘詩句為扁榜某之¶
　　　　生也後僻處岷山不獲順下風而趨幸與先¶
　　　　生之季子新安使君理正子武同朝為三益¶
　　　　友㑹以口語去國扁舟訪子武為置酒相羊¶
　　　　水石間清風勁節岌嶪與衡弁競爽矧承家¶
　　　　惟肖先生固有不亡者存子武謂是行也不¶
<pb:KR4d0322_WYG_003-19b>¶
　　　　可無記述偶閲坡集峴山亭飛英寺分韻月¶
　　　　明星稀四詩僣率借韻語拙不工姑以抒其¶
　　　　惓惓企慕之意云爾¶
披襟白蘋風蕩槳碧瀾月若下酒可斟顧渚茗堪啜兹¶
逰足娛翫所遇皆勝絶四海齊齋翁清風傳奕葉平生¶
心本朝峩冠蓬怒髪子皮五湖棹煙波時出沒¶
仕道昔有訓退處非為名齊竽醉聒耳虞絃自希聲清¶
波貫霅苕空翠浮弁衡圖史足怡悦風月無將迎生世¶
<pb:KR4d0322_WYG_003-20a>¶
我已後景行寧忘情昻昻雞羣鶴慰我雙眼明¶
萬頃湖浪碧一㸃浮玉青先生此考槃有道甘沉𡨕植¶
栁䕃水檻栽蓮繞風亭感慨手遺奏精神超列星鴻鵠¶
既層舉鴞鴆争刷翎克家類季子隧碑新刻銘¶
風塵日騷屑耆哲晨星稀九原不可作斯文今誰歸臨¶
風想孤標把酒哦落暉扁刻見尚友雪堂宻傳衣歸帆¶
拂蘋波晴煙抹松扉滿箧貯寳刻展誦省昨非¶
　　　劉園¶
<pb:KR4d0322_WYG_003-20b>¶
　　　　春來雨雪連綿仲月之二日夙興快晴急借¶
　　　　小舫欲過沈氏大小玲瓏嵒怒風簸揚撑入¶
　　　　小港舟子告以劉園近在因往縱觀乃戊戌¶
　　　　舊逰也花竹逾茂亭館加葺尤覺奇偉徘徊¶
　　　　抵暮始入城先時結束書籠偶案上白集一¶
　　　　冊是日早信手繙閲中有和夢得洛中早春¶
　　　　見贈七韻末句云何日同晏逰心期二月二¶
　　　　兹行本非夙戒而偶與白詩參合小小嬉逰¶
<pb:KR4d0322_WYG_003-21a>¶
　　　　亦有數耶因追和其韻¶
隂沍閟陽和快晴差惬意怒飈妬心賞清逰殊鮮味繫¶
船枯葦叢悶損兀坐睡斷港麴塵波見引著勝地逕梅¶
佇攬結堤栁是才思尤憐石交舊勸我取一醉異事詫¶
白詩偶同二月二¶
　　　贈修水黄君子行¶
　　　　黄君以元祐太史公之諸孫寓籍分宜苦志¶
　　　　於詩以蓬甕寐語名其集長篇短調不主一¶
<pb:KR4d0322_WYG_003-21b>¶
　　　　體敷腴而雅重瀏亮而奇崛使讀之者如逰¶
　　　　羣玉府百珍眩目未暇覩也庚伏袢熱恵然¶
　　　　再臨贈五言古體二十八韻清風披拂袖間¶
　　　　念宿諾不可負而蘧徑曹侍郎三山陳廣宗¶
　　　　韋輔江彛叟之序引固無可復加因次所示¶
　　　　詩韻贅附編末云¶
雨潤莘野犁水給漢隂甕一為大烹鼎玉食此焉供一¶
如朽木偶肯受關索弄顯晦勢則然達觀等一夢可憐¶
<pb:KR4d0322_WYG_003-22a>¶
蓬甕生萬巻皆成誦静退一何勇本不借慫慂使孔孟¶
復起必能與折𠂻世道日以隘古心誰與共君家太史¶
公以文瑞吾宋崛奇莊騷語雅淡商周頌學力探窅深¶
天巧妙機綜風流被諸孫璆琳富包貢若若綬滿朝傱¶
傱清燕奉那知一畝宫有士苦唫諷寐語甘自怡經綸¶
付時棟伊余曩在列竊自恥隂拱斥去職蕃宣翫愒糜¶
廪俸何階繆推激為我破愚憃由唐及國朝作者亦已¶
衆元氣所融㑹諒亦勞藝種苦心欲其工何者適於用¶
<pb:KR4d0322_WYG_003-22b>¶
當知正始音若睹治世鳳覽輝千仭岡一洗羣目瞢謏¶
聞我自知可能相引重乞閒㑹得請敢覬百錢送假道¶
願欵門單車屏徒從不妨蒿藋逕容我於二仲秋風來¶
有期心旌轉飛動¶
　　　和景韓贈子敬末章韻¶
艷冶昭陽妃嬌好浣紗女盛時一轉盻零落委黄土彼¶
姝秋胡婦真節甘獨守煒煒編簡上芳聲乃持久我欲¶
呼緒風酹以一觴酒君㸔澗底松閲世幾寒暑丈夫要¶
<pb:KR4d0322_WYG_003-23a>¶
如此千載可尚友鬼蜮玩阿暪何妨摻撾鼔平生書五¶
車一字不堪煑愾我左右手雙顧石棱紫忍窮學師道¶
覔句廹徐俯横陳味嚼蠟下筆迅流水憶昨涪江濱對¶
吟夜床雨胡為輕判袂愁凭烏皮几人生如飛蓬飄落¶
無定所那知錦官城尊酒又同舉草𤣥幾垂絲筆力造¶
化補自我交斯人短翅思決起不因得趣同那覺同心¶
苦至今浮山夢厯厯西窻語齋㕑厭苜蓿塵甑窘禾稆¶
忍飢捜枯腸數息保氣母何當陪勝賞一醉詩分取終¶
<pb:KR4d0322_WYG_003-23b>¶
恐吃期期輸君白玉塵¶
　　　唐文權郡見前作和韻見教乃賦詩三首以答¶
　　　之¶
隂陽無停機寒暑迭更代迅商俄慄憀炎官亟斂退巖¶
壑有餘妍雨晴皆可愛迫迮紅塵海適喜翠屏對¶
魯國久仙去詩偕芙蓉秋淵淵韻金石往往餘巖丘象¶
賢來題輿同聲應鳴璆清渭發源逺濁涇難混流¶
贊房容久愒逰子奚所嘆樹老晝常寂雲埋宵易寒龕¶
<pb:KR4d0322_WYG_003-24a>¶
燈對青熒手箑失白團撫運忽有感秋防趣三單¶
　　　宗博宫講何丈以諸賢所賦清賦堂詩軸示教¶
　　　借和元韻附軸尾¶
避影惡木隂忍渴貪泉水君㸔象渡河步步須徹底士¶
當秉特操盛行貴知止佳境著蔗根苦或起𤓰蔕上尊¶
錫方進萬事咨伯始孰能超然觀貫之以一理瓢飲有¶
餘樂我自味無味憶登君子堂積雪幾沒趾雙鶴舞前¶
除穟煙縈素几疊石肖嶮崿俯檻鑑清泚旌招還此來¶
<pb:KR4d0322_WYG_003-24b>¶
歸夢曷能已紅塵交轡語新律吐瓊蘂千載友元亮顧¶
未忍違世將壇建鼓旗許我陪末至政恐如濁涇難以¶
汩清渭俗氛日轇轕箓茨亂蓀芷為君歌停雲倦翮思¶
决起念歸悵無家素食心所恥安得三間茅託身安穩¶
地一編岫雲吟枯腸或能擬¶
　　　題夾江馮臨父玉山莊圖¶
　　　　後溪劉先生為題小絶故秘書郎薛公賦長¶
　　　　篇今益部祥刑秘閣張公屬公許賦併呈山¶
<pb:KR4d0322_WYG_003-25a>¶
　　　　房邵傳中康節曽孫也¶
天下最佳處惟二室三川一氣所融結何地無雲煙憶¶
逰古南安倦憩大觀前十洲與三島渺莽雲水連追隨¶
子邵子飛步山房巔醉歸迷夕靄笑歌呼渡船至今詩¶
箧中秀色餘芳鮮永願借一壑抱耒耕石田不學谷口¶
隱姓名京師傳邂逅大馮君為我開愁邊煙霞粲畫本¶
風月起筆椽上有玉山莊遥挹峩峯妍士為聲利役何¶
如擁腫全脱粟幸可飽苦茶宜活煎畫計不用決與山¶
<pb:KR4d0322_WYG_003-25b>¶
終薄縁三間茍完矣萬松想蒼然羊腸摧君輈問君歸¶
何年早逐山房翁江郊掉吟鞭往來成二老日醉壺中¶
天對峙五言城寫之七絲絃勿遣俗士駕汙我青苔錢¶
