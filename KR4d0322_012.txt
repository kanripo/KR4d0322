# -*- mode: mandoku-view; -*-
#+TITLE: 滄洲塵缶編
#+DATE: 2015-08-25 00:04:22.827751
#+PROPERTY: ID KR4d0322
#+PROPERTY: BASEEDITION WYG    
#+PROPERTY: JUAN 卷十二
<pb:KR4d0322_WYG_012-1a>¶
欽定四庫全書¶
　滄洲塵缶編巻十二　　　宋　程公許　撰¶
　　七言絶句¶
　　　積雪未晴正旦朝賀大慶殿口號八章¶
雪瑞連宵未肯晴粧排光景待朝正八盤嶺轉宫城近¶
惝怳身登白玉京¶
清蹕轟雷輦出房赭紅一㸃殿中央天知聖主憂邊久¶
剰放飛霙兆歲穰¶
<pb:KR4d0322_WYG_012-1b>¶
萬㸃華星續續來宫門未放玉&KR1630;開忍寒少待晨光透¶
不住催班引上台¶
東西廊轉靣朝天緋綠斕斑紫綬褰萬歲聲中陪率舞¶
野麋終羨草芊綿¶
凝旒憂顧念三邊詔撒鼇山罷秩筵天眷仁明宜悔禍¶
眼看千里息烽烟¶
六龍不動玉鞭迷霧靄荒寒五鳯癡静閲天機消復長¶
未應氷谷晛消遲¶
<pb:KR4d0322_WYG_012-2a>¶
玉階再拜巻班回一炷心香憫刼灰六合風塵須一洗¶
八荒夀域會重開¶
擾擾勞生祗自嘆依依鄉夢五更寒臨流釣石應無恙¶
歸逐隣翁整釣竿¶
　　　工侍國史李丈奉御香禱雪上竺前一夕雪瑞¶
　　　已應道間志喜成詩以示敬借韻同賦¶
夜窻細跋燭花紅窻外那知雪墮空危坐不如眠較煖¶
紙衾休要水沉烘¶
<pb:KR4d0322_WYG_012-2b>¶
列仙朝罷玉皇家一色中單襯白紗纔得東皇呈上瑞¶
萬年枝上早開花¶
未問含章眩曉粧巧将珪璧疊宫牆愛民天子心堯舜¶
猶自黄封降御香¶
阿佛常時奮老拳為銜詔㫖意精専且煩大士開顔笑¶
吹散曼陀黼扆前¶
憂旱憂蝗恰一年未春喜見六花妍極知氣脉艱調䕶¶
須得醫和為保全¶
<pb:KR4d0322_WYG_012-3a>¶
灞橋風景渺荒寒最好騎驢物色看得似西湖湖上境¶
被公驅使入毫端¶
聞道孤山未有梅春郊早已艷玫瑰何當結伴林家去¶
共擷香英酎一杯¶
　　　又省闈鎖宿十月十三日夜月獨酌¶
霜月鋪銀灧瓦溝憶曾盡醉作中秋侵天圍棘孤吟夜¶
且著紅爐為暖愁¶
兩月重來月又圓寺鐘驚夢五更殘此情誰遣啼鵶覺¶
<pb:KR4d0322_WYG_012-3b>¶
飛過東牆代訴寒¶
　　　臨卭試士¶
沉沉鎖棘春風晩漠漠重簾晝景移白紵曉寒疑夢事¶
袖間猶記墨淋漓¶
　　　再和賀及甫領西清先生薦牘¶
薦圅引重一何頻盡餅充饑恐誤人公道晩遭諸葛相¶
且煩輿致倚經綸¶
萬里因人作逺遊眼明西北有髙樓蛾眉嫁晩貞心在¶
<pb:KR4d0322_WYG_012-4a>¶
閒倚春風唱石州¶
功名壯節易華顛揚&KR0619;翻羞糠粃前老子鑪錘無別巧¶
精粗良窳任天然¶
　　　謁侍郎李先生(自潼移/鎮武陵)¶
賦就凌霄意欲僊却飛霞佩武陵源桃花總是甘棠舊¶
重與郎君憩鹿轓¶
異時乗月喚胡床便羾青鸞到玉堂見説紫清虛佇久¶
漁船休戀落花香¶
<pb:KR4d0322_WYG_012-4b>¶
公歸帝所斡鈞衡早為乾坤洗甲兵第一人才須汲引¶
泰階平待拔茅征¶
春風曾得曳長裾再見應知勝百書從此修門天萬里¶
可能誦賦憶相如¶
平生知己兩蘇公乞與宫商發爨桐歸日鴈湖談夜雨¶
南枝有信待東風¶
　　　䕫門邂逅同年汪丈奉議示詩和吟三首¶
萬里吳天問去程停橈峽口約偕行蒼顔相對曾相識¶
<pb:KR4d0322_WYG_012-5a>¶
千佛經中記姓名¶
鵬風九萬是修程駟馬何妨緩轡行聖治今方法元祐¶
白頭儘耐立功名¶
造朝敢不戒期程鼉鼓明朝又趣行好趂雪晴同訪古¶
東屯詩老舊知名¶
　　　羅漢洞(青衣中巖洞與潼川牛頭/洞相通此洞乃其後門也)¶
中巖洞透牛頭洞後洞門從此處開刹刹塵塵皆住處¶
勝逰何必限天台¶
<pb:KR4d0322_WYG_012-5b>¶
　　　内機知府郎官再和示敎清拔遒美手不能置¶
　　　用韻以答嘉貺愧不足以當瓊瑶之報也¶
新詩俊敵鮑參軍結字歐虞瞠後塵我亦平生違俗嗜¶
與君交似醉陽春¶
莫倚鳴髐力有餘天扶興運要驅除可須測象疑蓬埽¶
(時邸報太史呈/有彗孛之災)便擬排雲上諫書¶
長憐杞菊老天隨未必無才可濟時蓋代功成一炊黍¶
清名過取恐非宜¶
<pb:KR4d0322_WYG_012-6a>¶
愛閒天未許君閒國步扶持奠鼎安千古淮淝一棋局¶
土山盟在未應寒¶
世味輕於玉斗撞向來驕氣為君降蹔離約㑹春風早¶
催逐飛䑺下楚江¶
　　　廬陵劉兄焱袖詩編藁相訪借所和施從可唱¶
　　　酬韻答以三絶句¶
天憎我輩韻孤清故遣催科塵汚人幸有新詩為湔祓¶
英瓊瑶未足為珍¶
<pb:KR4d0322_WYG_012-6b>¶
拙與時乖勿誤謀可能騎鶴更揚州翹英似子寧終困¶
玉帛何時來蹇修¶
清愁如海𣺌無邊強整衰容傍酒船若許白鷗同保社¶
五湖秋水碧於天¶
　　　送楊元光隨編修李季才出守衡陽¶
逃虛喜聽足音跫况是鄉人萬里逢江海茫茫天盡處¶
又攜書劒入湘中¶
君到瀟湘漸迫秋鄉關音問轉悠悠思歸少忍煙塵息¶
<pb:KR4d0322_WYG_012-7a>¶
回鴈峯前莫浪愁¶
君家屋近我先塋累世交逰意氣親夢斷金梯山下路¶
欲談往事恐傷神(余先世眉之丹稜與元光/諸院為隣金梯祖墓在焉)¶
萍梗天涯幸有依魚兮川泳鳥雲飛祝融紫蓋題詩了¶
早趂賢侯召駕歸¶
　　　自永康還連日又告旱懇祈勤恪初四五日再¶
　　　得甘霔農疇無髙下沛然沾渥因賦絶句志喜¶
井花湔手寶香焚一念何曾隔紫清半夜瓦溝飛急響¶
<pb:KR4d0322_WYG_012-7b>¶
化工元不吝生成¶
穉苗蘇醒曉風凉老魃匆匆遽俶裝旬浹望霓心肺渴¶
蹔須一啜露華香¶
去年西浙&KR0275;風髙瞬息三州汨海濤欲倚人謀銷咎證¶
扶持那可欠英豪¶
茂陵何識瑞乾封遑恤蕭條四海空魴尾如今較勞止¶
廟謨端不倖邊功¶
雨餘遙翠抹飛霞風送蛟龍恰到家一夜凉侵蘄竹簟¶
<pb:KR4d0322_WYG_012-8a>¶
最宜欹枕聽鳴鼃¶
　　　虞使君示春日喜雨六絶和韻¶
相思一日似三秋况是三年急景流一笑玉華池上路¶
春風為我盪牢愁¶
入國洋洋頌借留二年髙廪趂時收可能萬物盡吐氣¶
邦伯人人元道州¶
世故紛紜劇蝟毛利名海裏火銷膏何如道院三更雨¶
稽古功成秋兎毫¶
<pb:KR4d0322_WYG_012-8b>¶
記擘吟箋手欲皴至今滿篋玉湖春郢人妙質何曾死¶
乞與風斤運用神¶
悠悠千古意茫然婭姹誰非倚市妍心事相期流俗外¶
牽聨玉海儻同編¶
引袂天風几席傍滿城無處不甘棠定知丹雀衘書近¶
趣擁弓旌入帝鄉¶
　　　和虞使君春雨¶
詩翁髙卧滄江上㡬為憂民霜鬢毛推枕中宵賦春雨¶
<pb:KR4d0322_WYG_012-9a>¶
筆鋒如瑩鸊鵜膏¶
　　　宿旌陽風月無盡藏和虞凔江二首¶
玉塔界山松靄外荻花翻雪晩風前輪蹄漠漠紅塵裏¶
不著藤蘿鎖洞天¶
仙翁飈馭何方去猶記淘丹冽井中莫倚危欄長引嘯¶
恐驚鸞鶴下罡風¶
　　　牡丹¶
春工殫巧萬花叢晩見昭儀擅漢宫可惜芳時天不借¶
<pb:KR4d0322_WYG_012-9b>¶
三更雨歇五更風¶
　　　改作池亭子安弟賦二絶因和韻¶
凌波微步玉亭亭華豔深遮萬蓋青能使官曹饒野趣¶
小煩月斧敞風櫺¶
榿隴低風呈遠碧稻塍分溜溢方池簿書課辦心如水¶
獨岸烏紗細琢詩¶
　　　移住郭婆井官廨二絶句¶
絶知家具少於車伴我奔馳幾篋書賴是官清饒暇日¶
<pb:KR4d0322_WYG_012-10a>¶
忍敎書冊與人踈¶
官居何得似僧居著穏層樓望眼舒繞檻湖光與山色¶
可無佳句與消除¶
　　　中秋和姜主簿韻¶
中秋月白古來慳孤坐寒窻思黯然懶近舞腰花十八¶
恨無珠履客三千¶
三更露氣滿秋堂祕訣新傳食月芒安得南樓三百尺¶
暫容老子據胡床¶
<pb:KR4d0322_WYG_012-10b>¶
　　　被檄北征從宣威幕崔公之招也¶
芹藻浮香水半環官曹得似廣文閒羽書趣上将軍馬¶
却擁貂裘度劒關¶
　　　和内幕季美¶
武帳宵寒漏箭傳元戎威望響秦川機籌整暇一横槊¶
寒澁何能强比肩¶
　　　再和二首¶
敵技無多莫浪傳西京元是宋山川書生但可謀帷幄¶
<pb:KR4d0322_WYG_012-11a>¶
壯士得無須彘肩¶
五丁鑿劒古今傳屹立崇墉蔽兩川滿目風寒無處避¶
祗今由徑競摩肩¶
　　　謁告得歸拜呈内機知府郎官五首¶
一屋堆鞋笑領軍人間滄海幾揚塵巻舒不與心為累¶
琪樹瑶林別有春¶
家貧儋石欠贏餘恩許西歸度嶻除只恐期程催趣駕¶
羞顔挿架舊藏書¶
<pb:KR4d0322_WYG_012-11b>¶
違覆由來諱詭隨民勞未有甚今時一分寛受一分賜¶
喜見留屯奏便宜¶
公餘賡載不曽閒一段風流嗣建安霜月西牎誰畫取¶
詩人雙聳玉樓寒¶
膏車忍待曉鐘撞浩蕩歸情不可降一笑朔風寒掠面¶
緩吟疎影蘸清江¶
　　　成都一月奔走人事喜於賦歸¶
輪蹄霧漲九衢塵役役人間祗是親隨分世緣聊復爾¶
<pb:KR4d0322_WYG_012-12a>¶
蹔歸還我自由身¶
　　　賀秀巖李工侍七首¶
　　　　工侍累章告老上命以西清候對加三秩華¶
　　　　其歸借往歲天竺雪詩韻賦七章寄賀¶
桐帽棕鞵帶染紅誰能仰箭著虛空乞身何幸天從欲¶
贏得溪堂一笑烘¶
瀟洒精廬此託家暑風一幅岸烏紗客來祗可烹茶待¶
旋督山童汲水花¶
<pb:KR4d0322_WYG_012-12b>¶
白板扉無黛堊粧碧琅玕漸出垣牆巻藏汗簡編摩手¶
賸與離騷譜衆芳¶
封章三上意拳拳却恨歸無一壑専商畧浮生皆寄耳¶
直須勘破刼空前¶
雙檜蟠根不記年儘饒紅紫競春妍箯輿來往清苕岸¶
坡頴那能此樂全¶
徹桑那復慮風寒羇客相逢各好看誰辦草堂棲子美¶
會扶藜杖過蘇端¶
<pb:KR4d0322_WYG_012-13a>¶
擬結三間剰種梅要令繞屋積瓊瑰與公酥酪元同味¶
投老時須共一杯¶
　　　惜別五首¶
里社婆婆五六年戍瓜催促上舲船官情得似交情好¶
去意其如別意牽¶
方舟追送愧情親水宿風餐兩日程欹枕清灘醒醉夢¶
此中强半是離聲¶
憂患磨人鬢易皤近來更覺別情難霜筠雪柏圖堅耐¶
<pb:KR4d0322_WYG_012-13b>¶
願保貞心共歲寒¶
酒莫多斟且緩觴停舟沙步更徜徉清江後夜長相憶¶
賸撚梅花訴斷腸¶
珠樹森森秀阮林髙堂有母各歡心蘭陔娛養時多暇¶
勿遣平安闕嗣音¶
　　　春晩客中雜吟四絶句¶
憶伴梅花醉短亭驚心紅藥餞餘春不知九十日光景¶
辦得晴窻幾欠伸¶
<pb:KR4d0322_WYG_012-14a>¶
昨夜青皇駕趣旋星榆散漫晩風顛一春無緒供陶寫¶
滿硯塵埃費洗湔¶
桑隂翳翳響繅車麥熟多時稻吐芽若使征輸寛一半¶
人生最樂只田家¶
怒風轉暖作隂寒春盡如何衣怯單最憶就林煨苦筍¶
六年輕失此清歡¶
　　　臨途届郫値雨¶
仙人念我世緣輕貸與山行幾日晴䄂有碧岑三十六¶
<pb:KR4d0322_WYG_012-14b>¶
不妨風雨過鵑城¶
　　　梁山客邸雨後月色佳甚寄懷及甫¶
雨過青空月一痕風襟留爽到黄昏持杯未嚥思𤣥度¶
今夜微吟何處村¶
　　　石佛道間見梅二絶句¶
一冬川陸盡奔馳開盡南枝又北枝玉立世間塵土外¶
子真那不笑人癡¶
慘澹汀沙集暝煙林間飛下羽衣仙與君夙昔同心事¶
<pb:KR4d0322_WYG_012-15a>¶
可與悲絲白作𤣥¶
　　　山間桃花盛開¶
槿籬繩屋間桃花晴日蒸紅片片霞物色為人揩病眼¶
亂山深處詫奢華¶
　　　正月二十五日過真溪見桃花¶
窈窕溪山狹徑通輕輿飛幰御東風倚天蒼壁人煙外¶
也有桃花簇簇紅¶
桃花簇簇有人家寂歴炊煙晩照斜滿眼芳春無處著¶
<pb:KR4d0322_WYG_012-15b>¶
一機新錦濯煙霞¶
　　　衢信道間見紫薇花¶
紫薇花自非凡品何事栖根枳棘叢白髪舎人羞見道¶
相逢那敢恨飄蓬¶
　　　暑行聞黄鸝聲¶
人行午倦渇思氷黄栗留鳴綠樹隂安得故山歸燕坐¶
竹風牕户一披襟¶
　　　投宿中巖口酒家¶
<pb:KR4d0322_WYG_012-16a>¶
漁艇衝烟巖口泊村醪注瓦甕頭嘗雨聲夜襍灘聲怒¶
借與行人一枕涼¶
　　　遊下巖崇封院¶
鼓枻前春過下巖空将目力寄雲端而今真箇巖頭去¶
領取煙雲潑袂寒¶
石扉深鎻一龕雲未必人間隻履存持鉢欲尋劉道者¶
鏌鎁不在刻舟痕¶
殘麥從渠官奪之山僧何用怨長饑人間六月紅塵裏¶
<pb:KR4d0322_WYG_012-16b>¶
無此玉龍千丈飛¶
二蘇屐齒尚班日憔悴涪翁竄逐還卧虎跳龍遺筆墨¶
祗今精悍滿江山¶
清虚堂裏話襟期友似蘇黄從可知墨寶惜無人愛䕶¶
漫令遶寺覔殘碑¶
　　　曉晴度青城繩橋二絶句¶
大皁江頭寒雨歇蠶崖關外數峯明丹青誰會開平逺¶
著我繩橋度曉晴¶
<pb:KR4d0322_WYG_012-17a>¶
怒濤噴雪戰魚龍架篾成橋裊半空世路險夷那不有¶
此心安處本來同¶
　　　汲恵山泉烹日鑄¶
小艇衝風過恵山石螭引脰佇漪漣白頭未了紅塵債¶
再酌人間第二泉(辛未冬嘗/經行酌泉)¶
瓦缾挹注溢微瀾仙掌兩分瑞露漙自候燎爐烹日鑄¶
杜陵肺渇耐甘寒¶
　　　泛霅溪¶
<pb:KR4d0322_WYG_012-17b>¶
旱暵連旬塘水渾移舟來泛霅溪雲溪邊釣隠如無恙¶
那不嗤人骨俗氛¶
白蘋波動栁塘風散漫芙蕖稱意紅午夢驚回船轉柁¶
買魚前港一樽同¶
　　　龍洞閣¶
崢嶸罅石蛟潭閟偪仄懸崖閣棧危横目不虞雙足蠒¶
子長心事未忘奇¶
　　　文耀閣¶
<pb:KR4d0322_WYG_012-18a>¶
　　　　李鍊師即中天臺之側開窻面東余為摘顔¶
　　　　魯公麻壇碑中語扁為文耀閣併題兩絶句¶
中天臺畔敞東軒滄海桑田且勿論欲問飛仙參要訣¶
晨興來就日華吞¶
宴罷瑶池趣駕歸海風飄冷六銖衣霞舒霧捲知何處¶
五色毫端借發揮¶
　　　墨妙堂¶
斷石殘碑聚一堂螭蟠鳯舞費平章顔蘓喜得初平侣¶
<pb:KR4d0322_WYG_012-18b>¶
名節知無愧范滂(墨妙堂使君新命工摹刻山谷/所書孟博傳于顔蘓帖之右)¶
　　　洪城沈運幹新園三首¶
花壓牆頭栁映門紅城一曲沈家園意行自與春風約¶
休問新亭賣酒喧¶
栢梢結翠鬬尖新未問花枝挿寳瓶最好狻猊對雛鳳¶
向人翔躍似天成¶
方池面矗石叢叢後掩前遮一徑通蒼蘚修筠加愛䕶¶
等閒幻出小玲瓏¶
<pb:KR4d0322_WYG_012-19a>¶
　　　伯謙招飲龍潭攀桂亭¶
碧潭四繞水仙墳老桂團團䕃綠尊&KR0184;與故人償一醉¶
梅花吹夢過前村¶
　　　宿金山院¶
犯暑驅車潑面塵招提暝色喚休程竹風滿院凉無價¶
最好移床就月明¶
　　　繼榮上人求無本庵頌¶
自性元來一法無更於何處著工夫横擔拄杖長安去¶
<pb:KR4d0322_WYG_012-19b>¶
才出門時盡坦途¶
　　　為滄江虞使君賦客室三首¶
丈室縱横獅子坐仙裾雜遝蘃珠宫世人莫笑渠荒幻¶
且驗靈臺一㸃中¶
四達皇皇一廣居此中妙用絶方隅客來請問名齋意¶
拈與床頭太極圖¶
屋下何妨架屋重規模不與俗人同君看萬象森羅處¶
豈有纎毫礙太空¶
<pb:KR4d0322_WYG_012-20a>¶
　　　次韻感懷¶
稱意人生不待多誅茅只愛傍滄波萬間方丈均容膝¶
苦志疲形能幾何¶
四海堂堂范與蘇斯文價重百車渠頴昌舊第歸無日¶
且向蟇津穏僦居¶
雨淫蕭艾掩嘉蔬况敢堆盤薦腹腴借問素餐顔有忸¶
河邊寧作鮑生枯¶
盛時饑渴佇嘉謀慮逺何難彌近憂搔首風塵彌北望¶
<pb:KR4d0322_WYG_012-20b>¶
馳心江漢入東流¶
緑水油油記插秧轉頭風露稻花香秋來田井熈春晝¶
畫手難為顧長康¶
　　　立冬節齋宿竹宫悼姚髙士(髙士卒之先一日/為菊澗葬賦小絶)¶
　　　(用其/韻)¶
竹宫冬孟嚴齋祀深炷爐香跋燭花凋盡庭梧風摵摵¶
幽思也到羽人家¶
燕坐心源如止水餘工吟筆爛生花誰知此老真三昧¶
<pb:KR4d0322_WYG_012-21a>¶
孔老瞿曇共一家¶
金鯽魚猶&KR0509;藻澗玉㽔香未破梅花人生轉眼皆泡幻¶
勘破須饒老作家¶
把茅未就橐懸罄奎畫飛來天雨花欲識髙人歸宿處¶
佩霞長侍玉皇家¶
認取太虚無一物本無幻翳况空花桃椎思邈還知否¶
佳傳寧無良史家¶
　　　題宋器之煙波圖¶
<pb:KR4d0322_WYG_012-21b>¶
萬頃煙波一釣翁𤣥真心事偶相同平生我亦輕軒冕¶
分取苕溪半席風¶
　　　題詩巻¶
嚼雪哦詩格外清誰今失脚入紅塵錦囊二十篇中景¶
長與西山面目親¶
　　　嘲清徳堂前紫薇花仍代答¶
襞積仙裾耀紫霞西清兩月擅芳華託身塵土寧非誤¶
何不西垣侍判花¶
<pb:KR4d0322_WYG_012-22a>¶
文章不辨演絲綸失脚塵勞勿更論茵壤飛花適然耳¶
一觴聊復伴黄昏¶
　　　寒食上巳雜吟八章¶
一百五日風雨過二十七種鮭菜慳三年客裏作寒食¶
得似今年身暫閒¶
手劚蒿萊三畝園紅雲一片小桃源無端風雨連宵惡¶
檢校殘英有幾存¶
碧桃花底小寒輕綽約仙姿格外清錦繡巻還春去了¶
<pb:KR4d0322_WYG_012-22b>¶
藍橋風露放雲英¶
春寒十日意無憀酒竭從敎壁掛瓢新火暖開晴色快¶
疾風吹盡積隂銷¶
渺渺江村一掌平春風何處不堪行誰知方外有司馬¶
更合江東稱步兵¶
新栽楊栁舞風弱老去海棠烘日殘且問筍根新茁幾¶
䕶持留作釣魚竿¶
雪糝酴醿壓樹香松花蔌蔌墮輕黄牛岡西路歸來晩¶
<pb:KR4d0322_WYG_012-23a>¶
時有烏鳶舞夕陽¶
萬里弓旌喧特招無能分合侣漁樵論心幸有西隣老¶
拄杖敲門話寂寥¶
　　　季夏郊墅即事¶
皛皛飛雲挾暑驕江郊幸可逺煩囂道人方寸虛生白¶
燕几風清扇罷摇¶
碧琅玕繞碧梧桐面面軒窻面面風剰著圖書圍几席¶
何妨門徑擁蒿蓬¶
<pb:KR4d0322_WYG_012-23b>¶
小築新成面勢寛探囊羞澁一錢看也知歲晩須棲宿¶
敢向明時詠考槃¶
手鋤荒梗藝瑶華敢覬諸公借齒牙通塞非人能計度¶
貞心祗自保修姱¶
儒林冠冕國蓍龜黄髮同時二老歸(崔李二先/生同召)出處古¶
今難一槩青天未可戴盆窺¶
午窻讀倦枕書眠起拆茶包手自煎大地衆生愁暍死¶
清風一壑可能傳¶
<pb:KR4d0322_WYG_012-24a>¶
自隨官牒却居閒樵叟漁童慣往還種竹且敎疎見月¶
開窻莫遣礙看山¶
性僻隣牆亦懶過日長何事可銷磨雲藍展向風櫺寫¶
恨未疏池養白鵝¶
心閒萬籟響韺莖古調何人細與評招手洪崖天萬里¶
(謂洪/中書)佩霞惝怳會瑶京¶
力貧藏得五車書趁就炎歊曬壁魚安得身閒饒目力¶
年年鉛槧課三餘¶
<pb:KR4d0322_WYG_012-24b>¶
事業悠悠雪滿頭流光那會與人謀作勞輸與田間叟¶
紫芋黄鷄滿意秋¶
怒雷送雨五更殘文石花藤探借寒腥穢百年須一洗¶
五雲深處是長安¶
　　　桂花¶
露香消渴桂花芳天氣偏饒八月涼不是窅窊分得種¶
人間那得許清香¶
　一秋無雨亦無風比似常年逈不同鼻觀了無分別想¶
<pb:KR4d0322_WYG_012-25a>¶
道人結習本來空¶
雨花那得著衣裾遍界香分佛飯餘金粟如來元一㸃¶
横陳妙供儘從渠¶
　　　書室以黄花圍坐二絶句¶
枯禪不羨阿嬌屋静俟寧須郭隗臺天憫羇貧大癡絶¶
喚将金色界中來¶
給園光景無邊際趺坐西窻日落時欲識當時黄面老¶
莫将色相等閒窺¶
<pb:KR4d0322_WYG_012-25b>¶
　　　丙子重陽觸事有賦得絶句七首¶
槃水平生謹自持苦為痎病費醫治一秋偏識端居味¶
餘事何妨讀杜詩¶
䇿䇿窻前落葉乾晩香空自傲霜寒力貧未辦傾家釀¶
一酌親顔也自歡¶
去年今日枕江樓對酒談經夜不休聞道黄花滿仙谷¶
莫敎兒輩覺風流¶
雅志求仁苦力難知他隔許利名關流光俛仰一彈指¶
<pb:KR4d0322_WYG_012-26a>¶
與世浮沉祗强顔¶
薄宦羇縻兔落罝西阡不到一年賖銷魂霜露増悽愴¶
陟屺瞻思晩日斜¶
風雨連宵苦淚澘可憐半作冢纍然鍾情叔氏如酥酪¶
歲晩相隨對榻眠¶
寂寞隨人藥市行可能金石盡知名飛仙未必真違世¶
長使癡氓學衛生¶
　　　重九前一日到家¶
<pb:KR4d0322_WYG_012-26b>¶
霜日晶熒水尚肥順風一舸送将歸黄花笑我猶牽俗¶
得似淵明勇拂衣¶
　　　親友招呼鼎至簡以二絶句¶
勌客歸來住不多頗思散策日相過膠膠擾擾敗人意¶
那得長閒共切磋¶
璀璨堆盤水陸珍自量薄福可能勝何如小摘春畦綠¶
共話西園夜雨燈¶
　　　慧明王道士贈蜜黄精¶
<pb:KR4d0322_WYG_012-27a>¶
慧明道士別經年肘後飛金秘不傳崖蜜黄精分遺我¶
氷容或可覬飛仙¶
　　　和家恭伯韻別曹揚休還涪陵五首¶
春風有客夢刀頭政好将軍侍太丘為惜交情留信宿¶
無端檣燕聒離愁¶
精藍靖館手同携細與重論文暇時須信有方藏肘後¶
可能無藥起支離¶
膠漆論心忽離羣栁邊&KR0604;蹀馬蹄塵清風朗月相思夜¶
<pb:KR4d0322_WYG_012-27b>¶
依舊江山面目親¶
朶頥渠可換靈龜世事艱如整亂絲執手應須細商畧¶
古來成敗幾枰棋¶
讀易巖前訪徳人分明枯菌茁芽新趨庭領會傳心法¶
一笑陳編萬古春¶
嶺雪融春水漲溪留連尊酒話精微藍田膝上還相憶¶
半偈何當問指歸¶
　　　晩晴登樓和叔存姪¶
<pb:KR4d0322_WYG_012-28a>¶
日澹霜明雨意慳楓林稻隴褧衣斑小樓觸目秋容好¶
得似蕭晨起看山¶
放浪煙霞我亦曽誤憑宵夢繞觚棱眼明一片蠶崖雪¶
便擬搘笻最上層¶
　　　再疊前韻¶
一秋吟思奈天慳醉面無因㸃纈斑衮衮簿書成底事¶
朝來爽氣在西山¶
錐刀較計我何曾商畧人生且摸棱九萬里風鵬背濶¶
<pb:KR4d0322_WYG_012-28b>¶
倚欄不隔碧霄層¶
　　　又雨霽登樓¶
雨霽憑欄物色佳鬅鬙疊嶂斂烟霾羈愁要著誰陶寫¶
且把昏眵為一揩¶
　　　晩日¶
西崦落照暈金鉦斂退癡雲作嫩晴忽忽暝烟行十里¶
前頭燈火是䳌城¶
　　　五月十九日夜雨¶
<pb:KR4d0322_WYG_012-29a>¶
三日炎歊不可當一宵風雨夜微涼羣龍莫吝為霖手¶
且與乾坤洗戰塲¶
　　　三溪隂雨青山一峯穹秀可愛¶
山色溪流共蔚藍此中有句為誰參老蛟噴霧舒還斂¶
依舊攙空碧玉簮¶
　　　上朝天坡¶
舊逰幕府無餘俸載得雲根幾片歸愛此嶔㟢蒼玉質¶
剰判莎屩滑煙飛¶
<pb:KR4d0322_WYG_012-29b>¶
　　　過茶坡栗坡回望平川杳靄¶
上到茶坡又栗坡瘦笻倚倦碧嵳峩那知一片煙雲澹¶
望眼偏於此處多¶
　　　和眉山楊清父龍淵小舫四絶句¶
誰能投筆規萬户但可短篷稱散人偪側世途何處避¶
千金難買是閒身¶
嬋娟倚市為誰好膏火置身空自煎何似濯纓歌一曲¶
秋江淼淼碧如天¶
<pb:KR4d0322_WYG_012-30a>¶
　　　題西林寺¶
覿面江千千尺像一州勝處說西林雪濤欲驗青衣漲¶
步轉雲堂向後尋¶
　　　小圃茅亭初成即事十絶句¶
手劚西牆擇地偏踈篁慣與養風煙鋤荒當得經綸否¶
聊作仙曹小有天¶
一時花木斬新栽露萼煙苞逐漸開好事人人能愛惜¶
莫敎容易擁蒿萊¶
<pb:KR4d0322_WYG_012-30b>¶
小築分明是隠淪何妨隨分樂青春諸君莫笑茅茨陋¶
野意蕭疎更覺真¶
詩情不慣吏塵囂心事偏耽野趣幽縱使酒尊空北海¶
客來一笑也風流¶
海棠數㸃漸嬌春匝地何時簇錦茵不耐汲泉勞日課¶
夜來一雨陡精神¶
未能手劒血長鯨只合瓜田老邵平斗粟驅人成底事¶
漫将吟嘯寄髙情¶
<pb:KR4d0322_WYG_012-31a>¶
鑿池取月未傷廉何必蓮峯詫藕船少待清渠通綠溜¶
醉歌綠幰鑑明蠲¶
北風眯目漲煙塵寒勒花容也自顰袖手何能供草檄¶
等閒題遍錦江春¶
五百風光巧作寒晚春未可試衣單只應殺氣迷關棧¶
便覺人情有兩般¶
醉裏眉攅萬國愁杜陵聊復傲滄洲扶持何代無人物¶
魚鳥飛沉得自由¶
<pb:KR4d0322_WYG_012-31b>¶
　　　除夕和唐人張繼張祐即事四絶句¶
六花集瑞九重天禁漏催朝夜不眠流落那知新厯換¶
楓橋寺外看漁船¶
經世無才慕管蕭風塵搔首故鄉遙瘦藤忽夢尋梅去¶
裊裊寒溪獨木橋¶
一笑升沉休問天賛房贏得日高眠五湖浪透門前港¶
何不乗風穏放船¶
一簮華髪雪蕭蕭流景星馳道轉遙撥倦寒爐雞唱曉¶
<pb:KR4d0322_WYG_012-32a>¶
春風攜手趙州橋¶
