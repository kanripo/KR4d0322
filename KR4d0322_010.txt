# -*- mode: mandoku-view; -*-
#+TITLE: 滄洲塵缶編
#+DATE: 2015-08-25 00:04:22.798893
#+PROPERTY: ID KR4d0322
#+PROPERTY: BASEEDITION WYG    
#+PROPERTY: JUAN 卷十
<pb:KR4d0322_WYG_010-1a>¶
欽定四庫全書¶
　滄洲塵缶編巻十　　　　宋　程公許　撰¶
　　七言律詩¶
　　　溪亭春日二首¶
借屋三間俯近郊溪流如練繞蘭皋聊同彭澤歸栽菊¶
肯向𤣥都問種桃别久心情渾漫浪相㸔鬚髪轉蕭騷¶
只因舊學荒尤甚政藉談餘為櫛薅¶
極目青天蜀道難無因長坂得聯驂思鄉浪費腸囘九¶
<pb:KR4d0322_WYG_010-1b>¶
行世何妨臂折三楊栁風微生百媚棠梨晝永帶餘酣¶
天涯猶賴春娛客那得鄰山寄一菴¶
　　　丙子寅月九日五鼓夢餘憶舊作因用韻¶
業識縈牽豈自由幸逢此刧在儒流昏昏心似未磨鏡¶
役役身如不纜舟聞道無縁時已晚養生欠術鬢先秋¶
向平可謂真男子家事無闗五嶽遊¶
　　　立秋後三日得二侄并侄孫家書¶
萬里書來印籀紅慰情何但萬金同懸絲性命幸存活¶
<pb:KR4d0322_WYG_010-2a>¶
掃地生涯甘阨窮老去憂心長似醉秋來衰鬢亂飛蓬¶
故園未有西歸日且願平安信數通¶
　　　施明可自湘潭還霅川以詩編相示摘其中重¶
　　　陽一篇次韻題似明可¶
勌游何似雁隨陽愁緒知添幾線長歸路驛梅多未破¶
吟邊汀芷藹餘香寄聲鷗鷺舊同社可奈鷖鳬紛着行¶
乞與東風一吹送偃松猶及共流觴¶
　　　重陽即事¶
<pb:KR4d0322_WYG_010-2b>¶
爛漫三年藥市遊飢驅忽到字江頭凄凉風色欄干暮¶
靉靆晴雲䆉稏秋紅葉不知人恨逺黄花慣與客供愁¶
諸君正爾癡官事誰共髙吟百尺樓¶
　　　題秋芳菊蝶圗¶
故山嵗嵗霜秋杪手折黄花岸接䍦粉蝶笑窺人老大¶
玉蛆撩動句新竒雨荒靖節醉吟處風亂韓慿飛舞時¶
卧展新圗續歸夢晚香有味我同誰¶
　　　子思賦中秋翫月詞借韻作詩¶
<pb:KR4d0322_WYG_010-3a>¶
山路相呼游冶盤何妨月下更追歡情知一夕秋無價¶
㸔徹三更酒未䦨衰鬢侵愁羞自照囘腸索句大應難¶
可能散髪扁舟去一到垂虹亭上㸔¶
　　　以梨橙寄景韓景韓有詩來謝因和韻奉答¶
離腸不耐食張梨併裹橙金遣使齎薄饋羞同園吏菜¶
好詞空費外孫虀含消漢苑夢頻渇霜落洞庭書續題¶
莫遣楚嬌多勸飲怨歌難解太常妻¶
　　　和洪司令春日客懐二首¶
<pb:KR4d0322_WYG_010-3b>¶
寂寂春愁何許來詩翁得句凌歐梅一百五日火將換¶
二十四風花遞開玉壘新詩未題遍鏡山歸夢寧須催¶
人生田舎差足樂我亦欲尋榿木栽¶
好風排闥錦囊來咀味真如渇望梅櫻筍算無多日事¶
棠梨約有幾分開社醅熟倩提壺勸春種忙應布榖催¶
早願時清歸亦好小山幽桂賸須栽¶
　　　和可道約同館於都統衙¶
至理𤣥同孔老瞿客塵覺似漸消除一生嚼蠟有餘味¶
<pb:KR4d0322_WYG_010-4a>¶
兩載離家能幾書君已灰心參祖意我猶滯相問童初¶
寳巖不作桑間戀榆館能來慰索居¶
　　　謝檢閲牟存叟袖啟相訪¶
井絡西瞻刧火殘天涯執手語含酸鄉人為把子虛誦¶
國典能推良吏難老我棲遲同燕雀送君翔翥上鴛鸞¶
長風借與還鄉便猶喜白鷗盟未寒¶
　　　為王山尹子渚賦潛齋末句寄聲葉新之¶
斯文宗緒自河南妙處元非故紙鑽萬里夢歸伊闕逺¶
<pb:KR4d0322_WYG_010-4b>¶
一牕静對玉峰攢林深霧豹南山隱海濶風鵬北溟摶¶
刻楮自憐無一補寫心寄與故人㸔¶
　　　彦尹姪追送至南江¶
猶子匆匆遽索違三甥小住未為非追隨寛作一程計¶
摻執那知幾嵗歸唳鶴警寒排字密浴鷗嬉暖着羣飛¶
物情撩我離情黯射䇿催來覲日畿¶
　　　送葉鎮之釋褐授信州推官歸台州¶
天涯一見便綢繆二十年間詫兩優不以聲名誇衆雋¶
<pb:KR4d0322_WYG_010-5a>¶
欲將文行輩前修懐章趂酌椒觴夀分幙還尋璧水游¶
蜀客念歸歸路梗卜鄰儻許傍丹丘¶
　　　别凌雲士友¶
三生縁法熟嘉州乗興俄成十月留山水縱觀方得趣¶
交朋莫逆忽抽頭淋漓張飲梅花岸慘淡分攜杜若洲¶
恨欠白崖陪杖屨春風和暖及同游¶
　　　别謝徳芳¶
艤棹江干得欵留曾將避世與君謀誰知事變即勘定¶
<pb:KR4d0322_WYG_010-5b>¶
端藉儒先寛顧憂分陜續書勞㑹計借籌偶暇語綢繆¶
分攜竟作春風約梅驛瞻雲黯暮愁¶
　　　别帥垣登舟泝江¶
暫來偶作兩旬留下榻慚非孺子儔西閣夜䦨猶跋燭¶
北嵒晩霽趣歸舟髙城囘首烟波暝短棹支頤水國秋¶
嵗晚束書岷下去梁園空復羡枚鄒¶
　　　和喬擇善别若水韻¶
尼嶺飈遊不可期寥空無路寄幽思階蘭競秀有誰省¶
<pb:KR4d0322_WYG_010-6a>¶
貝錦傷讒徒爾為黙坐勿書殷浩怪擬騷休作楚臣悲¶
君㸔雪澗凌霄幹長有𣯶𣯶緑滿枝¶
　　　沙津連日風雨阻行舟發即晴寄李成之¶
江陵五日惡風雨知我欲行舒小晴渺渺雲沙連恨逺¶
𡨕𡨕烟樹喚愁生上牢下牢險入夢東瀼西瀼詩有聲¶
同是天涯更分手銷魂風月與誰平¶
　　　虛舟相逐至岳陽録示舊日避風詩和韻紀事¶
繫船三日風當止雨欲逗晴雲亂飛沽酒店家都是薄¶
<pb:KR4d0322_WYG_010-6b>¶
買蔬山市晩方歸客裝淹速信難料友社歡諧知可依¶
喚起元真共心賞桃花流水鱖魚肥¶
　　　得臺檄視堰至上皇設黄籙㑹親友自逺而至¶
　　　者孫承父表兄用晦弟彦威有年彦尹彦濟四¶
　　　姪勝父王甥虛中句甥司馬行父宗人季然共¶
　　　十七人次日首途久雨開霽¶
肅敞芝壇大面峰擬慿方寸遡璇穹夜牕滴盡三更雨¶
曉霧吹開萬壑風孤鶴肯來隨伴去十龜相逐賞心同¶
<pb:KR4d0322_WYG_010-7a>¶
未應佳氣髙臺擅一覽西岷面勢雄¶
　　　成都踰旬隂冷深冬時節借館超悟得子敬徳¶
　　　夫二兄相晤語差慰寂寥¶
屯隂不動紫金盤三月凄風横作寒待旦重衾纔得暖¶
感時對酒祇長歎黑雲何日三舍避黄道中天萬目㸔¶
不有對床清夜語客懐何以解憂端¶
　　　送道傳姪補中國學二首¶
竹林挺挺固多賢子更姱修鼎盛年一縷千鈞扶世緒¶
<pb:KR4d0322_WYG_010-7b>¶
三條八韻壓儒先辟雍振鷺翔而集幽谷鳴鶯自此遷¶
可但積分縻好爵事須學識細磨研¶
氷霜一節感親恩褒詔東來耀里門孝敬自能通造物¶
否臧勿用較煩言靈椿未老須三釜折桂歸來共一尊¶
須信倚門朝夕望未容六館駐何蕃¶
　　　余拉威濟取山路歸家用光獨泝江再和見貽¶
　　　仍同賦¶
冠藤衣葛自蕭閒嵒壑精神繪畫難着脚兎庭聊試險¶
<pb:KR4d0322_WYG_010-8a>¶
同盟鷗社未應寒快晴山色凝朝采急雨江流吼夜灘¶
近日詩情差覺勝賸加礲錯怕人㸔¶
　　　遊中巖晴烟如春尤覺林壑之勝也¶
晴嵐煗翠中巖寺十二年間得再遊三筍龕深香不散¶
萬松山擁霧難收鷲峰付囑雖常住雁蕩經行豈易求¶
欲識老師真面目白雲深處澗泉流¶
　　　陪尚書遊中巖夜大風雨尚書及任卿史石泉¶
　　　皆耆年徳清諧季并余以晩輩侍¶
<pb:KR4d0322_WYG_010-8b>¶
中天臺殿倚竛竮憶昨深登六嵗零霧鎻巖扉須玉鑰¶
雲扶革履上青冥三峰静對厖眉秀雙璧驚囘醉眼醒¶
風雨三更龍象集祖師意㫖付誰聽¶
　　　泛舟登弁山祥應宫之絶頂望太湖窺黄龍洞¶
　　　過倪尚書雲巖¶
蘋浪蹴帆移别浦筍輿邀我度遙岑雲開震澤水銀溢¶
風掠洞庭螺翠深神井千尋龍起蟄幽巖四面石成林¶
蘇仙詩句倪公賦(倪尚書有/雲巖賦)萬古清風僭嗣音¶
<pb:KR4d0322_WYG_010-9a>¶
　　　道山諸丈置酒飲餞秀埜園以詩謝别¶
去國飄然一障乗都門祖帳集華簪黄梅未雨熱如沸¶
白葛當風凉滿襟江國頗堪千里寄蓬山遙想五雲深¶
論思禁闥須公等肯念交盟數寄音¶
　　　遊道何二山晩飲倪氏玉湖¶
草草盤蔬一酒壺虎巖小憩轉金輿静觀生物春風裏¶
笑拂詩牌刧火餘(余有舊題一詩牌火後/尚存寺僧掲之雲峰閤)散䇿松隂寒¶
悄悄擷香梅逕雪踈踈歸航未迫西山暮碧浪湖邊㸔¶
<pb:KR4d0322_WYG_010-9b>¶
網魚¶
　　　馬當山¶
往事空聞傳記誇石磯依舊鎻晴霾定知貝闕通溟極¶
誰着叢祠倚斷崖乞與一帆風借便應憐萬里客傷懐¶
文章有體神知否霞鶩雖工語類俳¶
　　　夜過馬當山¶
獨載詩書趂野航自憐漂泊度時光殘年準擬登牛首¶
連夜匆忙過馬當古廟荒寒江浸影斷崖悽慘石凝霜¶
<pb:KR4d0322_WYG_010-10a>¶
壯懐未分甘衰老囘首長懐恨更長¶
　　　廬山雪¶
倚天無數玉巉巖心覺廬山是雪山未暇雙林尋净侣¶
試招五老對蒼顔逺遊借問有何好勝賞何曾容暫閒¶
却恨此生雲水脚誤隨人去踏塵寰¶
　　　姑蘇臺¶
館娃陳迹久蓬蒿留得蘇臺數仞髙隔水雲山青斷絶¶
繞城溝蕩碧周遭遙憐讓國清風逺忍見連艘戰血鏖¶
<pb:KR4d0322_WYG_010-10b>¶
滿目凄凉千古事長洲仍舊栁如繅¶
　　　絶勝亭¶
入眼江郊杜集中勝游何必恨匆匆糢糊樹木丹青古¶
詰曲汀沙篆籀工昬曉之分含一氣乾坤底處是全功¶
西南佳境冥搜遍總合亭前立下風¶
　　　題江東陳氏江亭¶
漁艇閒撑過水東亂雲含雨晚溟濛絶憐郊墅依林壑¶
更拓軒牕貯竹風剰與烟波開靄杳却須菑翳略踈通¶
<pb:KR4d0322_WYG_010-11a>¶
閒居可忍虛吟嘯載酒來時社友同¶
　　　題巴東縣秋風亭¶
萬山寂寂巴東縣千古堂堂冦長官野水可無詩問訊¶
秋風長對淚汍瀾著樓無地儘渠詫折箠立功非我難¶
君㸔公安一梢竹向來許國寸心丹¶
　　　同楊景韓飲虞獻子江亭用壁間文與可韻¶
晴灘屬玉翫烟霏照眼琅玕碧四圍堂䕃白茅娛子美¶
江吟净練憶元暉誰家鼔吹觀遊去何處笭箵罷釣歸¶
<pb:KR4d0322_WYG_010-11b>¶
尚想江南圗畫裏風帆夜落道人磯¶
　　　自七曲祠下乗馬至上亭二首¶
征鞍不怕朔風顛攬盡魚鳬氣脉全秦嶺劒攢青不斷¶
潼江帶小碧相連五雲樓殿元皇宅一柱西南半壁天¶
分職幽明兩無愧玉闗快馬洗風烟¶
仗衛森嚴九虎闗從前錯為敵人寛那知黄竹瑶池夢¶
歴盡青天蜀道難囘首烟塵三輔隔驚心風雨五更寒¶
淋鈴一曲上亭驛好並千秋金鏡㸔¶
<pb:KR4d0322_WYG_010-12a>¶
　　　宿驛亭和前韻末句屬可道¶
千里因人作逺遊一畨風景釀清秋眼明驚羽新碕岸¶
心折狼烟舊戍樓山驛解鞍才晩霽夜床驚雨滚溪流¶
壁間唐律須揚㩁却恨宗風隔果州¶
　　　遊玉林午飯九曲池觀偃松過法華院至上方¶
　　　觀東坡題柱晚至沈氏小玲瓏施兄攜酒來㑹¶
　　　施本成都人僑居湖三世矣¶
玉林散䇿才亭午九曲流觴對偃松脱盡皮膚見真實¶
<pb:KR4d0322_WYG_010-12b>¶
卧㸔桃李競丰容上方細㸔錐沙刻丈室連澆玉乳濃¶
蜀客相逢天萬里不妨暖酌小玲瓏¶
　　　劒門¶
壯心低劒類龜藏北度闗山稍激昻誰遣五丁通蜀險¶
擘開雙劒倚天長山川豈為姦雄誤形勢終歸道徳强¶
輸與雲遊癡寳誌喦前冷㸔㡬興亡¶
　　　過萬里橋辛巳春仲二十五日送别先君於此¶
　　　俛仰四年不勝感愴¶
<pb:KR4d0322_WYG_010-13a>¶
漲緑平堤萬里橋安輿欲去此遲留了知薪盡無餘火¶
猶復情癡認刻舟終古不磨方寸恨深恩未有一分酬¶
囘頭菽水中年樂擁袂汎瀾涕莫收¶
　　　曉過羅江縣¶
霽雲破曉湧金盤夙駕馳驅萬古安雲葢展開山色潤¶
(羅之上有雲/葢山寺甚秀)羅紋蹙動水光寒周遭曲港栁彫碧㸃綴¶
遙林楓渥丹游子莫誇工覓句竟輸老衲一蒲團¶
　　　東川懐古¶
<pb:KR4d0322_WYG_010-13b>¶
平生不踏東川路乗興春風爛漫游文冢姓名懸日月¶
書堂寃憤慘林丘欲呼千載醉魂起那復少陵詩句遒¶
啼鳥不知人意緒弄晴剛自説春愁¶
　　　步自南定樓至海觀¶
南定樓西徑女牆等閒傑觀借相羊山連六詔夐深阻¶
城挾三江交淼茫薄晚渡船人意急清秋倚檻客情荒¶
乾坤殺氣凄凉甚浮海吾寧逐磬襄¶
　　　浙江觀潮¶
<pb:KR4d0322_WYG_010-14a>¶
浙岸攜觴差一日秋風吹爽軼層霄怒濤奮擊三千里¶
壯觀元同十八潮蓬閬何曾雲海隔偓佺未散玉京潮¶
琴髙背穏容追逐借與天風逓玉簫¶
　　　十日祭先農拂曉過劉寺¶
喔喔晨鷄喚出城籃輿兀睡忽天明偶因半路松招客¶
始覺空山雨未晴蘸水一梢偏韻勝攙空萬壑自天成¶
奉祠猶得搜竒觀始信容臺職最清¶
　　　綿竹大中祥符寺通悟聖師所創寺前老栢係¶
<pb:KR4d0322_WYG_010-14b>¶
　　　師手植因賦此¶
六百年前事異哉二龍委骨致瓌材雖然懸䜟識興廢¶
要以無心為去來寺裏塔模天竺様門前栢是聖師栽¶
若將鴈嶺較喧寂寂定光中定一咍¶
　　　賦栁池寺䕶國靈泉(僖宗幸蜀病卧寺中飲/此泉得愈賜此佳名)¶
忍淚淋泠過上亭栁池泂酌重消魂脱身蜀道千山險¶
屈指開元㡬葉孫鴆毒由來藏袵席瘡痍未易補乾坤¶
行人但賞三泉冷興替相尋可復論¶
<pb:KR4d0322_WYG_010-15a>¶
　　　借宿靈隠翌旦曉粥後步遊上竺¶
華鯨吼粥月朦朧滿意枝笻落手中金碧三分靈鷲嶺¶
烟雲髙峙補陁峰一貧未辦莊嚴供(御前所供寳冠纓/絡玉瓶玉鑪金鉢)¶
(分茶/盞)九品堅持憶念功欲問耳根參透處曉寒山静數¶
聲鐘¶
　　　題總持寺¶
息臺山上最髙峰異事相傳管氏童(三官松下奕棋為/管氏童延夀籍此)¶
(山之本/事也)檀幣昔嫌三窟擅齋盂今喜十方同(曩為律居/分三房施)¶
<pb:KR4d0322_WYG_010-15b>¶
(金皆為僧所擅自叅政李公請為先福道塲擇僧/茂終為開山拓開兎窟併為十方丈有叢林氣象)中宵¶
急灑竹間雨萬壑俄喧松下風欲記徽絃寫心事賞音¶
喚起石林翁¶
　　　題羅江雲葢寺二首(山中有羅仙車轍跡紹/興中有權老詩甚佳)¶
雲葢山前往返頻過門不入愧山靈晩烟莽蒼亂流去¶
夜雨淋浪欹枕聽遍索寺碑尋往話但餘轍跡䕶禪扄¶
老權有句堪呈佛誰為援毫刻翠屏¶
處處名山屐齒留儘忙也合此閒游重樓髙壓青螺頂¶
<pb:KR4d0322_WYG_010-16a>¶
二水横分白鷺洲嵗月儘饒僧結足風烟耐與客消愁¶
紅塵岐路重囘首車轂憧憧古益州¶
　　　遊永康靈巖寺(寺有十六大士古像冀國夫人/石經半藏魚鳬洞多有遇之者)¶
詰曲山蹊逺世氛荒寒古寺薦爐熏清泉迸石韻寒玉¶
翠邏倚天施白雲半藏石經真健婦一龕古貌現聲聞¶
遲留恐遇魚鳬叟嵐靄浮空日易曛¶
　　　覽鏡鬢間兩三㸃雪¶
志士傷心髀肉生寒儒努力在青春課書恨失囊螢聚¶
<pb:KR4d0322_WYG_010-16b>¶
覽鏡驚呼鬢雪新嵗晩何妨勤秉燭行迷猶可復通津¶
餘功剰暖丹爐火莫待幽人喚孔賔¶
　　　和程使君勞農仙雲山拜揚子雲像蔣丞相墳¶
使君文采郁卿雲聲利塲中三沐薰繭紙晝閒臨晉帖¶
魚膏夜永課皇墳劭農懇惻車頻駐弔古凄凉酒易醺¶
笑我坐牕甘獨冷吟情强半被愁分¶
　　　挽虞提幹仲房¶
滄江亭上極綢繆况復蘭階託勝游邂逅磬川分别袂¶
<pb:KR4d0322_WYG_010-17a>¶
傳聞邊邑費良籌諸公推上青雪轂一夢驚移夜壑舟¶
生死交情那忍負霜風吹淚錦江頭¶
　　　挽廖山父¶
忘年幸接使君游仲氏論交意最稠桂蘤方㸔霏月露¶
蘭芽何遽隕霜秋遺編薈稡兼三傳英氣峥嶸閟一丘¶
忍見翣車隨二老彭殤試與問莊周¶
　　　挽順慶使君寳章李十三丈二首¶
東齋嫡子巽巖孫醖釀詩書氣味醇桃李七州春不盡¶
<pb:KR4d0322_WYG_010-17b>¶
松筠一節晚彌新恤章峻直寧王寳治行髙推漢吏循¶
四尺墳前千字誄清名不與跡俱陳¶
金相玉質素心降每見令人折幔幢亦有薦敭當使傳¶
若為淹泊只侯邦欵門心訝三醫謁藏壑舟驚半夜扛¶
掻首薰風丹旐舉些歌凄斷不成腔¶
　　　覺空寺¶
箯輿選勝暑風輕渺渺西岑得化城應供佛元無住相¶
教忠皇為錫嘉名(諾詎羅尊者化茗供于䝉頂楊文/安公請為薦先福道塲易名教忠)竹¶
<pb:KR4d0322_WYG_010-18a>¶
牕櫛髪晨光薄松徑褰裳午䕃清安得一單長寄此跏¶
趺静㸔篆香縈¶
　　　謁普徳崈徳懃濟三祠(祠在炷薌/虎頭山)¶
冠建芙蓉佩綴瓊水沉馥袂謁靈君支分一道岷山雪¶
鼎峙三宫玉壘雲露積大田雙象鼻駿奔全蜀萬羊羣¶
百年征調何當息乞與乾坤净戰氛¶
　　　謁周孝公祠¶
斬蛟潭近欵叢祠逸少行書小陸碑穹壤英名長不冺¶
<pb:KR4d0322_WYG_010-18b>¶
烝甞故里有餘思排門簫鼔競禳賽挾彈羅紈羣笑嬉¶
煑酒流霞魚饌玉荆溪可欠我題詩¶
　　　臘月二十六日部宿雪甚登天官㕔後亭子¶
衝寒趂襆青綾被竒事粧成白粉闈老怯憑髙銀海眩¶
渇因引滿玉池肥七旬蜀道才通信兩月淮壖未解圍¶
澒洞憂端深似海鬢霜争與六花飛¶
　　　成都蕭寺度臘即事示彦威姪二首¶
瀟洒僧廬蹔此留静㸔急景意悠悠戲呼道韞詠飛絮¶
<pb:KR4d0322_WYG_010-19a>¶
况有阿戎同頌椒三考癡頑成底事一同親愛外何求¶
囊無儲俸貧如舊謾整圗書訊便舟¶
掣電光隂不可追囘頭四十九年非萬縁勘破姑隨順¶
至道精探識指歸感慨未能忘世慮因循深恐悞時機¶
寒牕細話經綸䇿來嵗昕廷為發揮¶
　　　同二姪一甥游靈隠净慈寺¶
韶華倐已三旬過南北山分兩日游翠邏晩寒催暖酒¶
緑楊風軟緩移舟無多官事妨行樂有許吟情奪隠憂¶
<pb:KR4d0322_WYG_010-19b>¶
三揖孤山林處士泰和容許隠巢由¶
　　　金山寺¶
畵圗省識金山面短褐風吹入畵圗玉鏡臺空螺髻直¶
海潮音散蜃樓孤歸田擬共江神約鼔枻容追越相逋¶
百一十城才發軔指南端不負文書(善財初叅徳雲比/丘于妙髙峰即此)¶
(山/也)¶
　　　熙老拉泰叔同伴山行由馬溪寺攀躋險絶歴¶
　　　龍洞上羅漢洞洞前小菴極幽邃下有龍潭潭¶
<pb:KR4d0322_WYG_010-20a>¶
　　　水窈深一緑蟾蜍踞坐石間意若神龍守䕶者¶
　　　抵暮還憩雙峰閣㸔十三夜月和泰叔韻¶
扶攜羅漢洞前去誰信此中天地寛澗水飜成千偈快¶
嶺雲肯放一塵干倚巖菴好無僧住積石潭深照影寒¶
歸對雙峰㸔月吐薇花浴露色如丹¶
　　　訪雲端菴居¶
夢想雲端路屈盤幽尋今果到雲端三間矮屋烟霏擁¶
一片閒情宇宙寛土銼間搜靈藥煑天壇不遣篆香殘¶
<pb:KR4d0322_WYG_010-20b>¶
誰能好事時供給結足空山也不難¶
　　　叔存姪伯仲拉登平葢觀¶
彭模來往無虛嵗平度山纔一度游卜宅舊傳楊蜀郡¶
(蜀郡太守楊/洪之故宅)題詩宛在薛嘉州(薛能/詩刻)江雲杳靄吞天逺¶
松檻蕭寒喚客留欲與殊庭追古意略須桃杏植巖幽¶
　　　長生觀拜謁碧落侍中觀巨楠¶
功行三千未易圎活人隂徳最為先一瓢酒釀春江醁¶
百尺楠藏洞府天道骨想從𤣥祖受髙風應許裔孫傳¶
<pb:KR4d0322_WYG_010-21a>¶
(侍中七世祖曰逍遥/公漢昭烈召之不起)珥貂碧落猶官府何似鞭鸞陪散¶
仙¶
　　　八月十日夜夢登青城最髙峰醮仙官醮罷同¶
　　　羽士二三人散䇿月下濯足澗水意甚適也推¶
　　　枕惘然紀以唐律¶
&KR0886;崒孤岑碧四圍分明佳氣是祠西星壇醮罷天如水¶
羽褐追遊月滿溪真境可容兵刼壊天涯長恐夢魂迷¶
烟霞舊侣今誰在還肯丹梯手共攜¶
<pb:KR4d0322_WYG_010-21b>¶
　　　九月晦齋宿太一宫都監姚髙士示劉長翁及¶
　　　湯仲能諸公唱酬詩軸因和韻二首¶
擾擾東華車馬塵烟霞何日拂衣襟空花想已銷浮念¶
枯木猶能發至音白鶴不來紅日暮金鱗自躍碧潭深¶
五千言外無餘㫖苦更研朱學洗心¶
孤雲蹤跡混風塵藹藹陽和滿一襟招得鴛班同勝賞¶
肯教牛鐸嗣清音菴當黛面雪霜峭洞鎖玉臺烟雨深¶
何日與師攜手去胎仙同㸔舞琴心¶
<pb:KR4d0322_WYG_010-22a>¶
　　　祝聖清旦登星壇唱步虛下壇曉霧四開晴景¶
　　　熙然¶
峻極先峰接絳霄佩環催肅大昕朝步虚杳渺吟崆峒¶
飈馭依稀駐鬱蕭擬効嵩呼騰漢闕細聴天籟響虞韶¶
班囘徙倚危欄望紅日初昇宿霧消¶
　　　山中醮後一日雨雪仍留山中霧雨溟濛混然¶
　　　如一氣未分也¶
香霧囘翔八景輿帝觴邀我適華胥戲將餘瀝作零雨¶
<pb:KR4d0322_WYG_010-22b>¶
旋有六花飛太虛意恐混淪凝祖氣心疑圎嶠没歸墟¶
題詩不作人間語呵手殘爐小楷書¶
　　　登伏龍觀㸔雪和張權父韻¶
暖日嘘雲釀六霙一元亭毒嵗功成霓裳舞散廣寒殿¶
鶴氅朝囘七寳城决雨會㸔三月漲屯邊全要萬倉盈¶
離堆邂逅成竒觀一笑能令萬慮輕¶
